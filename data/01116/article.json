[
  {
    "article": "1",
    "content": "凡有僧道住持之宗教上建築物，不論用何名稱，均為寺廟。\n",
    "passed_date": "1929-11-30"
  },
  {
    "article": "2",
    "content": "寺廟及其財產法物，除法律別有規定外，依本條例監督之。\n前項法物，謂於宗教上、歷史上、美術上、有關係之佛像、神像、禮器、樂器、法器、經典、雕刻、繪畫、及其他向由寺廟保存之一切古物。\n",
    "passed_date": "1929-11-30"
  },
  {
    "article": "3",
    "content": "寺廟屬於左列各款之一者，不適用本條例之規定：\n一、由政府機關管理者。\n二、由地方公共團體管理者。\n三、由私人建立並管理者。\n",
    "passed_date": "1929-11-30"
  },
  {
    "article": "4",
    "content": "荒廢之寺廟，由地方自治團體管理之。\n",
    "passed_date": "1929-11-30"
  },
  {
    "article": "5",
    "content": "寺廟財產及法物，應向該管地方官署呈請登記。\n",
    "passed_date": "1929-11-30"
  },
  {
    "article": "6",
    "content": "寺廟財產及法物為寺廟所有，由住持管理之。\n寺廟有管理權之僧道，不論用何名稱，認為住持。但非中華民國人民，不得為住持。\n",
    "passed_date": "1929-11-30"
  },
  {
    "article": "7",
    "content": "住持於宣揚教義修持戒律，及其他正當開支外，不得動用寺廟財產之收入。\n",
    "passed_date": "1929-11-30"
  },
  {
    "article": "8",
    "content": "寺廟之不動產及法物，非經所屬教會之決議，並呈請該管官署許可，不得處分或變更。\n",
    "passed_date": "1929-11-30"
  },
  {
    "article": "9",
    "content": "寺廟收支款項及所興辦事業，住持應於每半年終報告該管官署，並公告之。\n",
    "passed_date": "1929-11-30"
  },
  {
    "article": "10",
    "content": "寺廟應按其財產情形，興辦公益或慈善事業。\n",
    "passed_date": "1929-11-30"
  },
  {
    "article": "11",
    "content": "違反本條例第五條、第六條或第十條之規定者，該管官署得革除其住持之職，違反第七條、第八條之規定者，得逐出寺廟或送法院究辦。\n",
    "passed_date": "1929-11-30"
  },
  {
    "article": "12",
    "content": "本條例於西藏、西康、蒙古、青海之寺廟不適用之。\n",
    "passed_date": "1929-11-30"
  },
  {
    "article": "13",
    "content": "本條例自公布日施行。\n",
    "passed_date": "1929-11-30"
  }
]